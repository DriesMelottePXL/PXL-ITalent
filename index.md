---
title: PXL ITalent
layout: default
---

<p style="display: flex; flex-wrap: wrap; gap: 10px;">
  <a href="./" style="background: #0366d6; color: #fff; padding: 10px 20px; border-radius: 4px; text-decoration: none;">
    Introductie
  </a>
  <a href="./seminaries.html" style="background: #0366d6; color: #fff; padding: 10px 20px; border-radius: 4px; text-decoration: none;">
    Seminaries
  </a>
  <a href="./persoonlijke_groei.html" style="background: #0366d6; color: #fff; padding: 10px 20px; border-radius: 4px; text-decoration: none;">
    Persoonlijke groei
  </a>
  <a href="./internationalisering.html" style="background: #0366d6; color: #fff; padding: 10px 20px; border-radius: 4px; text-decoration: none;">
    Internationalisering
  </a>
  <a href="./innovatie.html" style="background: #0366d6; color: #fff; padding: 10px 20px; border-radius: 4px; text-decoration: none;">
    Innovatie
  </a>
  <a href="./activiteiten.html" style="background: #0366d6; color: #fff; padding: 10px 20px; border-radius: 4px; text-decoration: none;">
    Activiteiten
  </a>
</p>

# Introductie

Mijn naam is Dries Melotte en ik woon al mijn hele leven in het gezellige dorpje Zonhoven. Mijn passie voor informatica ontstond al tijdens mijn middelbare schooltijd. Ik ben erg dankbaar dat ik toen al wist wat ik wilde doen. In het vijfde middelbaar ben ik gestart met de TSO-richting Informatica-Beheer. Na het afronden van deze opleiding was ik er zeker van dat ik verder wilde studeren in het hoger onderwijs.

Mijn traject aan de PXL Hogeschool was echter niet zonder obstakels. Na het eerste jaar was mijn motivatie laag, maar ik heb volgehouden. Uiteindelijk koos ik voor de afstudeerrichting Systeem- en Netwerkbeheer, en dat bleek de beste beslissing van mijn leven. Mijn eerste jaar in deze richting verliep ook niet zonder uitdagingen, maar in mijn tweede jaar werd mijn passie pas echt aangewakkerd. Dit kwam vooral doordat ik volwassen ben geworden en dankzij de docenten, die hun vak met zoveel passie gaven. Ik denk dat zij het ermee eens zullen zijn dat de 18-jarige jongen die begon in het eerste jaar nu is uitgegroeid tot een gepassioneerde 22-jarige die plezier haalt uit zijn werk.

Naast mijn passie voor informatica heb ik ook jarenlang geskate. Dit heeft mij een belangrijke levensles geleerd: als je valt, moet je opstaan en opnieuw proberen totdat je je doel bereikt. Skaten heeft me niet alleen fysiek sterker gemaakt, maar ook mentaal. Die mentaliteit om nooit op te geven, heb ik meegenomen in mijn studies en mijn verdere leven. Het heeft me geleerd dat mislukkingen geen eindpunt zijn, maar een kans om te groeien en beter te worden.

Ik zie mezelf nog lang niet als 'klaar'. Ik wil blijven groeien en bijleren. Ik weet van mezelf dat ik een sociaal persoon ben en dat mijn soft skills goed ontwikkeld zijn, maar er is altijd ruimte voor verbetering. Deze groei heb ik niet alleen aan mezelf te danken, maar ook aan de geweldige docenten Tom en Maarten. Ze waren streng, maar altijd rechtvaardig. Ik zie hen niet alleen als docenten, maar ook als mentoren. In veel lessen spraken we niet alleen over de leerstof, maar ook over het werkleven. Ze deelden hun ervaringen en gaven ons waardevolle tips en tricks. Die lessen waren voor mij van onschatbare waarde; ze blijven je bij voor de rest van je leven.

Over vijf jaar hoop ik een goede baan te hebben en veel te hebben bijgeleerd. Maar ik twijfel er niet aan dat dit goed zal komen, want ik heb geleerd dat je, als je iets echt wilt, er 100% voor moet gaan.