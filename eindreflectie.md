---
title: PXL ITalent
layout: default
---

<p style="display: flex; flex-wrap: wrap; gap: 10px;">
  <a href="./" style="background: #0366d6; color: #fff; padding: 10px 20px; border-radius: 4px; text-decoration: none;">
    Introductie
  </a>
  <a href="./seminaries.html" style="background: #0366d6; color: #fff; padding: 10px 20px; border-radius: 4px; text-decoration: none;">
    Seminaries
  </a>
  <a href="./persoonlijke_groei.html" style="background: #0366d6; color: #fff; padding: 10px 20px; border-radius: 4px; text-decoration: none;">
    Persoonlijke ontwikkeling
  </a>
  <a href="./internationalisering.html" style="background: #0366d6; color: #fff; padding: 10px 20px; border-radius: 4px; text-decoration: none;">
    Internationalisering
  </a>
  <a href="./innovatie.html" style="background: #0366d6; color: #fff; padding: 10px 20px; border-radius: 4px; text-decoration: none;">
    Innovatie
  </a>
  <a href="./activiteiten.html" style="background: #0366d6; color: #fff; padding: 10px 20px; border-radius: 4px; text-decoration: none;">
    Activiteiten
  </a>
  <a href="./eindreflectie.html" style="background: #0366d6; color: #fff; padding: 10px 20px; border-radius: 4px; text-decoration: none;">
    Eindreflectie
  </a>
</p>

# Eindreflectie

Als ik terugkijk op mijn traject aan de PXL, dan kan ik met zekerheid zeggen dat mijn doelen nog niet bereikt zijn, en dat is ook exact de bedoeling. Voor mij is het hebben van doelen geen eindpunt, maar een drijvende kracht. Die constante drang naar verbetering past volledig binnen de ondernemende en innovatieve X-Factor: blijven streven, blijven groeien en telkens nieuwe uitdagingen aangaan. Ik hoop zelfs dat ik nooit al mijn doelen bereik, want dan zou ik niet meer weten wat me drijft.

Wie ik geworden ben? Iemand die gelooft in zichzelf, ook wanneer het moeilijk wordt. Tijdens deze vijf jaar heb ik geleerd dat ik een doorzetter ben. Geen perfecte student, maar wel iemand die niet opgeeft. Die mentaliteit sluit aan bij de X-Factor (em)passie, een combinatie van inzet, karakter en de kracht om negativiteit om te buigen in motivatie.

Ik heb niet alleen kennis opgedaan over IT, maar vooral waardevolle inzichten gekregen in het leven en werkveld. De lessen die over de toekomst gingen, over het echte leven na de schoolbanken, hebben me misschien nog het meest gevormd. Hier zie ik de link met duurzaamheid, een duurzame mindset die niet alleen gericht is op professionele kennis, maar ook op persoonlijke groei en levensinzicht.

Mijn sterkte ligt in het vinden van oplossingen wanneer dingen fout lopen. Dat heb ik vooral geleerd tijdens mijn stage. Het vermogen om flexibel en oplossingsgericht te werken past binnen de X-Factor van multi- en disciplinariteit, waarbij samenwerking en het kijken over grenzen heen centraal staan.

Voor mijn verdere ontwikkeling wil ik vooral nieuwsgierig blijven. Ik wil blijven leren, blijven proberen en geen angst hebben voor het onbekende. Dat is ook wat (internationaal) samen(net)werken inhoudt: openstaan voor andere perspectieven, durven verbinden en blijven groeien.

De toekomst hoeft voor mij niet volledig uitgestippeld te zijn. Ik wil ze op me laten afkomen, stap voor stap. Natuurlijk heb ik ambities en doelen, maar het is net de reis ernaartoe die waardevol is. Over vijf jaar hoop ik niet alleen meer te weten over mijn vakgebied, maar ook over mezelf en het leven in het algemeen.

Hoewel ik de X-Factor niet letterlijk heb bekeken als een checklist, voel ik dat de elementen die ik in mijn reflectie heb aangehaald, precies de essentie vormen van wat de X-Factor voor mij betekent. Het draait niet om het los benoemen van competenties, maar om hoe ze verweven zitten in wie je wordt tijdens je traject. In die zin heb ik het gevoel dat ik de X-Factor heb ontwikkeld, op mijn eigen manier.
